---
layout: chapter
author: 
part: 6
chapter: 5
ispart: true
permalink: /kompas/faciliterende-rol-van-overheid-en-technologie/
title: Faciliterende rol
indentlevel: 2
---

**Giganten Lift** De lokale overheid faciliteert plaatselijk de internationale bedrijven die de touwtjes wereldwijd in handen hebben. Ze staat in voor een reglementering die de economische spelers toelaat hun winstgevende, maar ecologisch duurzame activiteiten verder te zetten. Reusachtige commerciële databases met profielen van bewoners vervangen nu het bevolkingsregister. Het verkeer in de stad wordt door de artificiele intelligentie van de private technologische dienstverlener SLIM (Stedelijk Levend Intelligent Mobiel) geregeld en de bijhorende weginfrastructuur werd eveneens de verantwoordelijkheid van de giganten, die zo een steeds groter deel van de publieke ruimte en het privé leven dirigeren. Om de giganten ruimte te bieden voor hun ecologische maatregelen,  is er stap-voor-stap een bewuste keuze gemaakt voor een zo klein mogelijke rol van de overheid en het aantal jobs voor ambtenaren slonk daarmee aanzienlijk.

Technologische vooruitgang ligt mee aan de basis van de mogelijkheden voor duurzame productie, distributie en consumptie. De vierde industriële revolutie werd een duurzaam verhaal waarin de giganten weliswaar schaalvoordeel halen, maar ook steeds meer lokaal gericht konden gaan werken. De algoritmes die hiervoor zorgen, worden ingezet voor de personalisatie van goederen en diensten en voor de organisatie van het publieke leven en de publieke ruimte. De servers die deze werkwijze ondersteunen zijn voor Vlaanderen grotendeels in Gent te vinden. De ondersteuning van hun werking zorgt voor lokale tewerkstelling. De ontwikkeling en implementatie van nieuwe toepassingen voor analyse en sturing, is eveneens een Gentse aangelegenheid. 

**Klimaat Cascade** De Gentse overheid geeft de grootst mogelijke bewegingsruimte aan gemeenschapsinitiatieven en individueel ondernemerschap. De democratie is erg verzwakt, omdat de overheid niet kan instaan voor de opvang van de relatief grote groep armen, noch voor schade geleden bij noodweer. Het Europa van de regio’s kon geen Europees sociaal beleid afdwingen, omdat het niet financierbaar was.

De meest belangwekkende recente innovaties zijn deze welke het mogelijk maken verschillende generaties en standaarden van technologie met elkaar te laten samenwerken. Dergelijke toepassingen bieden houvast binnen een eclectisch geheel van aan elkaar verbonden technologieën. Technologie is een belangrijk hulpmiddel voor micro-entrepreneurs en micro-taskers. Consumenten elektronica en diensten komen uit geautomatiseerde fabrieken in Azië en de US. Ondanks de recessie zijn persoonlijke devices en genetwerkte organisaties nog steeds de norm.     

**Lokale Wacht** Lokale overheden zijn sterk vervlochten met het lokale leven. Nationale en Europese overheden werken met strakke budgetten. Zij overzien de definitie van een gepaste levensloop. Daarmee wordt het mensen gemakkelijk gemaakt om keuzes voor carrière en gezin te maken; steeds in interactie met uitgebreide digitale overheidsdiensten. De overheid staat in voor sociale zekerheid; bijna niet met uitkeringen, maar wel met het ter beschikking stellen van opvangplekken voor wie anders uit de boot zou vallen. De infrastructuur wordt door de overheid verzorgd, maar de dienstverlening is volledig in handen van de vrouwelijke vrijwilligers uit de lokale gemeenschap. Enkel wie een hoger saldo aan burgercredits bezit, komt in aanmerking voor overheidsjobs.

Innovatie staat ten dienste van het status quo met specifieke aandacht voor toepassingen om de lokale economie efficiënt te laten werken. De overheid werkt samen met lokale IT bedrijven voor doorgedreven digitale monitoring en certificering van burgers. Ook schoolkinderen worden opgevolgd. In het onderwijs brengen digitale content en delivery systems doorheen heel België hetzelfde programma. Niet alleen volgen machines het doen en laten van alle burgers, ze maken deze informatie ook 100% transparant en voor iedereen toegankelijk. 

**Eclectische Stroom** Technologie is transparant, open source en wordt ten dienste gesteld van leefbaarheid en menselijkheid. Ze wordt ontwikkeld in samenspraak met de grote spelers die ondertussen al meer dan 10 jaar hun broncodes hebben opengesteld. Securityvraagstukken zijn een zorg uit het verleden: technologische systemen worden ontworpen voor trust in plaats van beveiliging.

Lokale overheden hebben een grote autonomie. Ze werken, net als andere organisaties, samen in federaties met andere overheden om de transformatie die de laatste 20 jaar plaats gevonden heeft, een stevige basis te geven. Directe democratie ondersteunt geëngageerd autonoom lokaal bestuur. Autonome digitale diensten voor domein-gerelateerde consultatie en debat, maakt ouderwetse vormen van representatie overbodig. Sterke overheden staan in voor geo-politieke onderhandelingen en treffen maatregelen voor het goed functioneren van de lokale economie in hun regio. Er zijn Er zijn online cap & trade veilingen voor alle basismaterialen en natuurlijke bronnen. De overheid legt niet alleen een basisinkomen, maar ook een maximaal inkomen op. Prijsregulering dwingt af dat prijzen rechtevenredig zijn aan kost. Alle economische spelers moeten onderhandelen met de overheid over de maat van winst ter herinvestering. 


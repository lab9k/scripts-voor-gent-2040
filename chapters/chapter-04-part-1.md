---
layout: chapter
author: 
part: 1
chapter: 4
permalink: /eclectische-stroom/
title: Eclectische Stroom
chaptermarker: true
indentlevel: 2
---

<a href="{{ site.baseurl }}/images/Ruimte_1.jpg" data-lightbox="Eclectische Stroom"><img src="{{ site.baseurl }}/images/Ruimte_1.jpg"></a>

Door de afbrokkeling van de grote mogendheden na de jaren ‘10, vonden Europese regio’s een nieuw elan gebaseerd op ver doorgedreven technologische ontwikkelingen. De internationale corporaties van weleer blijven schaalvoordeel kennen, maar ze werken nu net als de internationale sectorfederaties op basis van volledige transparantie – en in de EU ook volledig zonder winstbejag. Er wordt volop ingezet op voortdurende sociale en maatschappelijke innovatie, naast technologische innovatie. Hoewel klimaatverandering zijn gevolgen laat gevoelen, is de stad zelf volledig klimaatneutraal. Gent was er vroeg bij en loopt daardoor nog steeds voor op de meeste andere Vlaamse steden, in het bijzonder op het vlak van energievoorziening.
{:.chapter-intro}

**TECHNOLOGIE:** Technologieën blijven snel evolueren. Ze zijn transparant en open source. Technologische systemen worden ontworpen voor vertrouwen in plaats van beveiliging. Een autonome, intelligente digitale hub verzorgt lokale materiële en sociale samenhorigheid met respect voor privacy. Het dirigeert ook gezondheid, mobiliteit, bevoorrading en infrastructuur van draadloze elektriciteit en ook stedelijke <span class="need-clarification">swarm robotics*</span>.

*Multi-robotsystemen die bestaan uit grote aantallen eenvoudige robots en waarvan het collectief gedrag ontstaat uit de interacties tussen de robots en de interacties van de robots met de omgeving, noemen we swarm-robotica.
{:.clarification}

**BEVOLKING:** Gent heeft een superdiverse bevolking: een brede waaier van minderheden vormt de meerderheid. Er is een fluïde definitie van identiteiten met aandacht voor gelijkheid. Mensen wonen op extreem kleine oppervlakten, vaak als gezin maar ook in cohousing-projecten. Door de complexiteit van sociale relaties en de beperkte scheiding tussen leven en werken, komt de mentale gezondheid van sommige leden van de bevolking in het gedrang.

**ECONOMIE:** Winst is in Vlaanderen een concept uit het verleden, tot spijt van sommigen die vinden dat hun levensstandaard en de beloning voor individuele inspanningen erop achteruit gingen.  Dit is een evenwichtige, steady-state economie, er is dus geen economische groei. Overproductie of overconsumptie worden vermeden. Productie gebeurt lokaal en kwaliteit wordt centraal gezet. Elke onderneming is een sociale onderneming en daarnaast is er een goedwerkende deeleconomie. Cybersystemen houden de flow van goederen en diensten in balans. Minimum en maximum inkomens en prijsregulering worden door de overheid opgelegd.

**ECOLOGIE:** Gent is op schema om haar klimaatambities waar te maken. De luchtkwaliteit is er goed. Extreme weerfenomenen zijn echter moeilijk op te vangen met lokale maatregelen alleen, de periodieke waterschaarste is daarvoor illustratief. De transitie naar ecologische duurzaamheid wordt mee mogelijk gemaakt door Artificiele Intelligentie gestuurde systemen.

**ENERGIE:** Gent maakt haast exclusief gebruik van hernieuwbare energie. Goede energieopslagsystemen hebben de decentralisatie van energieopwekking mogelijk gemaakt. Kinetische energie en lichaamswarmte voeden persoonlijke toestellen. Goederen- en personentransport zijn aanzienlijk afgenomen in volume.  

**CULTUUR:** Solidariteit en sociale verbondenheid tussen generaties en mensen van uiteenlopende etnische origine zijn sterk. Een “goed leven” en maatschappelijke verbondenheid staan centraal in het Gentse leven. In Gent is er een sterke ‘stedelijke cultuur’ wat betekent dat er voor verschillende doelpublieken uiteenlopende mogelijkheden zijn binnen een relatief kleine oppervlakte. Wonen, werken, leven lopen door elkaar. Er zijn geen gespecialiseerde residentiële of handelswijken, die functies lopen door elkaar. In elke wijk is er ook stedelijke landbouw. Bruggen tussen mensen met zeer verschillende culturele achtergronden worden geslagen met behulp van technologische toepassingen - maar ook met die ondersteuning worden de variaties voor sommigen te veel.  

**BELEID:** Lokale overheden hebben een grote autonomie. Net zoals andere organisaties, bundelen lokale overheden de krachten door samen te werken in federaties. Het is hun doel om de transformatie die de laatste twintig jaar heeft plaatsgevonden, te verankeren. Directe democratie ondersteunt geëngageerde autonome lokalisering. 


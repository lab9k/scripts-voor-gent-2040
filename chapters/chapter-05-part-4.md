---
layout: chapter
author: 
part: 4
chapter: 5
ispart: true
permalink: /kompas/duurzaamheid/
title: Duurzaamheid
indentlevel: 2
---

<a href="{{ site.baseurl }}/images/Duurzaamheid.jpg" data-lightbox="Duurzaamheid"><img src="{{ site.baseurl }}/images/Duurzaamheid.jpg"></a>

**GIGANTEN LIFT** De economische groei is op duurzame leest geschoeid, daarvoor hebben de grote commerciële spelers zelf gezorgd. Zij zagen al meer dan twee decennia geleden hun winsten bedreigd door ecologische achteruitgang en grepen in met een vrijwillig klimaatakkoord. Geautomatiseerde en gerobotiseerde productie-eenheden zijn nu lokaal ingeplant. Daar wordt met cradle-to-cradle principes en circulaire systemen gewerkt. In Gent zijn er, net als in de meeste grote steden, upcycling- en doorgebruik sites ingericht door de grote bedrijven. Om in hun grote energiebehoeften te voorzien, kochten de grote bedrijven ook veelbelovende en innoverende start-ups in hernieuwbare energie op. Zo breidden ze hun activiteiten nog verder uit. 

**KLIMAAT CASCADE** Duurzaamheid is een zorg uit het verleden, de focus ligt bij het terugdringen en wegwerken van de vervuiling. De luchtkwaliteit is slecht, wat de volksgezondheid ernstig aantast. De maatregelen die tot het midden van de jaren ’20 getroffen werden, zoals  bijvoorbeeld voor de opvang en opslag van water of voor verkoeling in de stad door groen te voorzien, maken het leven in sommige wijken – en vooral in het centrum van de stad, nog enigszins draaglijk. Steeds meer wordt in en om de stad grond vrijgemaakt voor lokale teelt. Overvloedige zure regen in de winter, afgewisseld met langdurige droogte in de zomer en sporadische neerslag uit gifwolken, bieden geen goede omstandigheden. Het doel om fossiele brandstof geheel te verbannen uit Gent werd al 13 jaar geleden opgegeven. De brandstofprijzen zijn echter belemmerend, zowel voor individuele gebruikers als voor de coöperatieven. Doe-het-zelf energievoorzieningen op huishoudelijke schaal zijn weinig efficiënt, maar steeds meer in gebruik.  Het recupereren van basismaterialen uit afval of in onbruik geraakte infrastructuur is een belangrijke economische activiteit die toelaat een aantal producten en diensten in stand te houden. 

**LOKALE WACHT** De problematiek van ecologische duurzaamheid wordt door de overheid gereduceerd tot die van energiebevoorrading. Kernenergie en kleinschalige decentrale energieproductie door plantrekkers leveren het overgrote deel van de energie. Daarnaast zijn er energiebesparende maatregelen om te verzekeren dat de lokale energieproductie niet aangevuld moet worden met import. De weerpatronen in Europa zijn net als elders verstoord, maar in de lage landen is luchtvervuiling geen probleem. De praktijken voor landbouw en veeteelt zijn goed aangepast aan de extremere weerfenomenen. Technologie ondersteunt de monitoring van het leefmilieu en er is een waarschuwingssysteem voor extreem weer en andere mogelijke bedreigingen.

**ECLECTISCHE STROOM** Hoewel Gent zelf volledig klimaatneutraal is, krijgt de stad toch ook af te rekenen met de gevolgen van globale klimaatverandering. Regen is vaak zuur, er is, ondanks toepasselijke maatregelen sinds 2020, periodieke waterschaarste. Haast elk gezin gebruikt DIY waterzuiveringstechnologieën. Artificiële intelligentie die het overzicht houdt, bevordert de ecologische duurzaamheid. Deze monitoring laat toe om aankomende tekorten of geleden schade snel aan te pakken met specifieke corrigerende maatregelen die vaak door de stedelijke robotzwermen uitgevoerd worden.  De luchtkwaliteit in de stad is wel goed. Efficiënte energieopslagsystemen hebben de decentralisatie van energieopwekking ondersteund. Kinetische energie en lichaamswarmte voeden persoonlijke devices. Iedereen beschikt over informatie over energiezuinige oplossingen en digitale kruispunten ondersteunen de toepassing van deze oplossingen.


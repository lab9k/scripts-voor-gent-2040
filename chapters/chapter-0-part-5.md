---
layout: chapter
author: 
part: 5
chapter: 0
ispart: true
permalink: /verkiesbare-toekomsten/
title: Verkiesbare toekomsten
indentlevel: 1
---

Onderdelen van een wenselijke toekomst  bundelden we in onderstaande visie:

In een complexe werkelijkheid waar digitalisering en automatisering steeds sneller gaan, streven we naar eenvoud, simpliciteit en duidelijke verbindingen tussen bestaande systemen. We zetten in op verbondenheid en sociaal contact, op zinvolle activiteit, kwaliteitsvolle vrije tijd en op duurzaamheid. Gent wordt een talentenregio en dé klimaatstad van Vlaanderen waar mobiliteit een basisrecht is en waarin globaal denken op co-creatieve wijze plaats vindt
{:.vision} 

Bij het uitschrijven van de scripts hielden we rekening met wat onze respondenten wenselijk achtten voor de toekomst. Visies over wat van belang is voor (mensen in) Gent vormden ook vertrekpunten voor onze initiële thematische sessies en meet-ups. Tijdens die bijeenkomsten verzamelden we originele input over wat voor onze deelnemers verkiesbaar is en wat ze willen vermijden. 
 
De snelheid waarmee digitalisering en automatisering evolueren, de complexiteit die hiermee gepaard gaat en de impact daarvan op de waardenkaders van vandaag, wordt door een groot deel van de deelnemers als problematisch ervaren. In het vormgeven van toekomsten, vertaalt dit zich in (1) het belang van sociaal contact, (2) aangepaste tijdsinvullingen (rond principes van bedrijvigheid en vrije tijd) en (3) aangepaste ruimtelijke invulling (leegstand, groen in de stad). 

Een wenselijke toekomst van Gent laat zich volgens de deelnemers dan ook kenmerken door (a) verbondenheid en inclusie, (b) welzijn (arbeid, vrije tijd, mentale en fysieke gezondheid) , (c) leefbaarheid (stedelijke ruimte en –mobiliteit), aangevuld met de vereiste van (d) (ecologische) duurzaamheid
{:.vision}

Hiertoe zijn volgens de deelnemers (i) kennisdeling, voortdurende (ii) innovatie, (iii) co-creatie en (iv) ondernemerschap van cruciaal belang. 

Overheden, bedrijven, onderzoeks- en onderwijsinstellingen en ook burgers  zijn er samen verantwoordelijk voor naar deze streefdoelen toe te werken. Ze kunnen enkel bewerkstelligd worden wanneer gefaciliteerd door een combinatie van: 

* Aangepaste en eenvoudig toegankelijke, verbonden technologie; 
* Aangepaste en eenvoudig toegankelijke overheden;
* Aangepaste attitudes, houdingen en gedragingen van burgers en bedrijven.

Onderlinge (v) communicatie tussen de verschillende actoren en (vi) inclusiviteit worden daartoe gezien als noodzakelijke voorwaarden.

---
layout: chapter
author: 
part: 4
chapter: 0
ispart: true
permalink: /samenvatting/
title: Korte samenvatting
indentlevel: 1
---

"Niemand weet wat de toekomst brengt. Toch kunnen we niet anders dan er bij stil te staan."
{:.quote}

**S1. GIGANTEN LIFT**

Een Europees en wereldwijd economisch groeibeleid
heeft de dominante positie van de technologiegiganten en andere corporaties in het <span class="need-clarification">oligopolie*</span> gesterkt. De levensstandaard is hoog. Privacy is een zorg uit het verleden, mensen vinden het heel normaal (en eigenlijk ook
best handig) dat ze door machines getraceerd worden. De overheid heeft nog een minimaal takenpakket. Ze treedt op als een facilitator voor de grote economische actoren, ten voordele van ecologisch duurzame groei. 

*Horizonscannen doe je door in de media en andere
kanalen systematisch te zoeken naar signalen die je
kunnen helpen te anticiperen op veranderingen in de
omgeving, bedreigingen en kansen, die vandaag nog
weinig zichtbaar zijn.
{:.clarification}

**S2. KLIMAAT CASCADE**

Snelle en ingrijpende klimaatverandering heeft een verstorend domino-effect gehad op de wereldeconomie.
Coöperatieven van micro-ondernemers in allerlei sectoren
steunen op technologische platformen voor hun werk. De
samenhorigheid onder Gentenaars is groot. De overheid
staat in voor de infrastructuur voor connectiviteit en geeft
de bottom-up initiatieven vrij spel om kleinschalige oplossingen voor grootschalige problemen waar te maken. 

**S3. LOKALE WACHT**

Gentenaars zetten zich maximaal in voor het eigen lokaal
welzijn en ondersteunen elkaars bottom-up initiatieven
in een situatie waar de levensstandaard onder druk staat.
Een transparant digitaal monitoring- en credit systeem
stimuleert een bescheiden leven volgens geijkte paden.
Lokale overheden zijn, onder andere door middel van
uitgebreide digitale overheidsdiensten, sterk vervlochten
met het lokale leven.

**S4. ECLECTISCHE STROOM**

Winst is een concept uit het verleden, tot spijt van sommigen die hun sociaal-economische voorsprong hierdoor
moesten opgeven. Dankzij de inzet van overheden
op verregaande technologische ondersteuning
van alle mogelijke diensten, is Gent een succesvolle superdiverse stad geworden. Er wordt volop
ingezet op voortdurende technologische, sociale
én maatschappelijke innovatie. Hoewel klimaatverandering haar gevolgen laat voelen, is de stad
zelf volledig klimaatneutraal.

**HET KOMPAS**

Geen van deze toekomsten zal wellicht ooit in de geschetste
vorm werkelijkheid worden. Maar sommige van hun kenmerkende eigenschappen zullen zich, op kortere of langere
termijn, wel aanbieden in Gent en de wereld. Als we goed kijken, kunnen we ze herkennen. Dit document biedt daarom
een kompas aan. Als hulpmiddel voor een goede navigatie
richting een wenselijke toekomst, zijn er voor de belangrijkste onderdelen van de visies voor Gent die we ontwikkelden
met onze deelnemers, richtingaanwijzers met indicaties
van drijvende krachten, bouwstenen en hun consequenties.
De mogelijke toekomsten waarnaar we willen evolueren,
liggen immers niet zomaar voor ons uitgestald.

**GELAAGDE WERKELIJKHEDEN**

In elk van de geschetste toekomstbeelden, ontmoeten we
twee Gentenaars die hun leven leiden in deze werkelijkheden. Om daarna nog dieper te graven, gebruiken we de techniek van Causal Layered Analysis . Dat laat ons toe om eerst
feiten te beschrijven die aan de oppervlakte zichtbaar zijn.
Vervolgens gaan we na in welke systemen of maatschappelijke structuren die feiten ingebed zijn. Daarna identificeren
we de wereldbeelden die de basis voor deze systemen vormen; en de mythes en metaforen waarop die wereldbeelden
steunen. Zo maken we de diepgewortelde uitgangspunten
van onze toekomstbeelden voor Gent expliciet.

**EN UW TOEKOMSTBEELDEN?**

Tenslotte doen wij een voorstel voor een vijfde toekomstbeeld met bijhorend kompas en gelaagde weergave. Dit is
meer dan een samenvoeging van wat vooraf ging, het is
een herinterpretatie met nieuwe combinaties van bouwstenen. 
Uiteindelijk is het de bedoeling dat iedereen (ook u) een eigen
toekomstbeeld samenstelt, en dit permanent blijft bijsturen
terwijl u zich doorheen de wereld en de tijd beweegt. Dat toekomstbeeld zal voor iedereen anders zijn. Als u ons uw ideeën
bezorgt, dan nemen wij die mee in onze blijvende inspanningen om na te denken over een wenselijke toekomst voor onze
stad. Hoe meer Gentenaars meedenken over de toekomsten
van hun stad, hoe beter die toekomsten worden. Goede reis!

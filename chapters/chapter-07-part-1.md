---
layout: chapter
author: 
part: 1
chapter: 7
permalink: /over-aan-u/
title: Over aan U
indentlevel: 1
---
In het voorgaande ontdekte u vier versies van Gent in 2014. 

Zij werden gepresenteerd via een beschrijving van de drijvende krachten die, door hun samenspel, de specifieke werelden vormgeven. We presenteerden u ook getuigenissen van telkens twee personages. Zo kreeg u een inkijk van onderuit: door de ogen van de mensen die in de gepresenteerde werelden leven, werken, betekenis geven. We schotelden u ook de kompassen voor, waardoor de verschillen en gelijkenissen tussen de vier versies van Gent 2040 zichtbaar werden. De kompassen kunnen ook inspiratie bieden voor welke soort acties ondernomen kunnen worden onderweg naar 2040. Tot slot beschreven we elke wereld vanuit de gelaagdheid die er eigen aan is: aan de hand van kenmerkende feiten, systemen, wereldbeelden en metaforen. 

Nu is het uw beurt. Wij hopen dat u voldoende geïnspireerd bent om zelf aan de slag te gaan. Hoe zal het volgens u zijn, in Gent 2040? Misschien denkt u aan heel andere drijvende krachten als vertrekpunt. Misschien denkt u aan andere technologieën, materialen of organisatiestructuren die de levens van mensen in Gent in 2040 makkelijker of net moeilijker zouden maken. Misschien kan u voor elk van de scripts een hele reeks andere nieuwsfeiten verzinnen? Misschien wil u een nieuwe combinatie maken van de beste ideeën uit de vier scripts en zo een nieuw script maken. Misschien kan u een heel nieuw basisverhaal of een originele metafoor bedenken en van daaruit een nieuwe gelaagde werkelijkheid creëren. Of misschien wilt u uw mening kwijt over welke elementen u verkiesbaar vindt, en welke onwenselijk. 

Wij zijn zeer geïnteresseerd in hoe u de toekomst van mensen en technologie in Gent ziet. Deelt u uw ideeën met ons? Bel even op, of stuur ons een mailtje. Dan gaan we samen een koffie drinken! 


---
layout: chapter
author: 
part: 1
chapter: 2
permalink: /klimaat-cascade/
title: Klimaat Cascade
chaptermarker: true
indentlevel: 2
---

<a href="{{ site.baseurl }}/images/Ruimte_4.jpg" data-lightbox="Klimaat Cascade"><img src="{{ site.baseurl }}/images/Ruimte_4.jpg"></a>

Snelle en doorgedreven klimaatverandering heeft een nadelig domino-effect gehad op de wereldeconomie. Europese steden zoals Gent kunnen de hierdoor snel groeiende laag armen niet opvangen. Desondanks stelt de Gentse bevolking het in vergelijking met die van andere Europese steden nog relatief goed. Daarom vormt ze een goed bediende afzetmarkt voor de overblijvende internationale economische actoren. Coöperatieven van micro-ondernemers in allerlei sectoren steunen op oude technologische platformen voor hun werk. Oude en nieuwe technologieën worden door elkaar gebruikt. Systemen die het mogelijk maken deze effectief te combineren, zijn cruciaal voor het in stand houden van de overblijvende economische activiteit. De overheid staat in voor de verbindende infrastructuur en geeft verder de bottom-up initiatieven vrij spel om kleinschalige oplossingen voor grootschalige problemen te helpen waarmaken.
{:.chapter-intro}

**TECHNOLOGIE:** Technologische vooruitgang is sterk vertraagd in de laatste twee decennia. Toepassingen voor het integreren van verschillende generaties technologie zorgen voor een eclectisch geheel van aan elkaar verbonden systemen. De verbindingen die het mogelijk maken dat niet op elkaar afgestemde toepassingen toch samenwerken, zijn cruciaal. Technologie biedt belangrijke hulpmiddelen voor micro-ondernemer* en micro-taskers*. 

*Micro-ondernemers zijn zeer kleinschalige ondernemingen van mensen die handel voeren of individuele diensten leveren zonder een grote ondersteunende bedrijfsstructuur. ZIj doen alles zelf waardoor een grens is aan de winst die ze kunnen maken.
{:.clarification}

*Micro-taskers zijn mensen die tegen betaling kleine punctuele taken uitvoeren. Ze zijn niet in loondienst en worden per taak betaald.
{:.clarification}

**BEVOLKING:** Een massa klimaatvluchtelingen klopt aan bij Europese landen. Ook Gent kent een grote instroom van klimaatvluchtelingen. De sociale ongelijkheid is groot. Er is een hoge werkloosheidsgraad, slechts twee derden van de actieve bevolking is aan de slag. Zij beschikken nog over enige koopkracht en vormen een goede afzetmarkt voor de producten van de overblijvende internationale economische spelers. Eén op vijf bewoners leeft onder de armoedegrens en kan dus niet in dagelijkse basisbehoeften voorzien.

**ECONOMIE:** Er is al bijna een decennium lang feitelijke wereldwijde economische achteruitgang. Internationale corporaties richten zich nog steeds op goedkope productie en consumptie, maar de overvloed van het begin van de eeuw is voorbij. Coöperatieven van micro-ondernemers staan in voor lokale dienstverlening en productie en zelfs een groot deel van de detailhandel. Zij ontstonden vanuit de deelplatformen van het tweede decennium van de eeuw. De armste laag van de bevolking tracht aan de bak te komen met micro-tasking zonder enige inkomenszekerheid. 

**ECOLOGIE:** Klimaatverandering is snel en duidelijk voelbaar geworden, zowel globaal en lokaal. Ook de luchtkwaliteit is slecht en dit tast de volksgezondheid aan. Afvalverwerking is een belangrijke economische sector en gebeurt nagenoeg volledig lokaal. Er is een goed draaiend circuit voor hergebruik en voor de recuperatie van basismaterialen. 

**ENERGIE:** Energievoorziening is een grote uitdaging voor de stad en haar inwoners. Energiezuinige toepassingen worden zo veel mogelijk ingezet, maar dit kan het tekort aan energie niet oplossen. Voor transport en privéverwarming zijn fossiele brandstoffen opnieuw belangrijker geworden in heel Europa. 

**CULTUUR:** Er is een grote onderlinge solidariteit die zich uit in kleinschalig, lokaal delen en sterke back-to-basics attitudes. Er is een levendig circuit van de amateurkunsten.  

**BELEID:** De Belgische en Europese overheden werken behoudsgezind en pragmatisch, probleemoplossend. De Gentse overheid geeft de grootst mogelijke bewegingsruimte aan gemeenschapsinitiatieven en individueel ondernemerschap. De teruggetrokken overheid investeert in het onderhoud en de verbinding van technologische infrastructuur, meer dan in vernieuwing of dienstverlening of in publieke ruimte. De democratie is erg verzwakt.
